---
hide:
  - toc
  - navigation

icon: material/home
---

# Welkom op Onlinebijbelverklaring.nl

Bijbelverklaringen helpen u om bijbelteksten meer toegankelijk en begrijpelijker te maken. Deze verklaringen geven u meer context over bepaalde vertellingen uit de Bijbel. Bijbelverklaringen zijn niet alleen gemaakt voor dominees, maar voor iedereen.

U kunt een Bijbelverklaring op meerdere manieren gebruiken, bijvoorbeeld na iedere kerkdienst. In een Bijbelverklaring kunt u opzoeken waar de dominee zojuist over heeft gepreekt en daarvan leren. Ook leent een Bijbelverklaring zich uitstekend voor Bijbelstudie. Door iedere dag een stukje te lezen en bestuderen krijgt u steeds meer inzicht tijdens het lezen van Gods Woord.

## Bijbelverklaringen

Op deze website vindt u 2 bijbelverklaringen geschreven vanuit een ^^Reformatorisch standpunt^^. 

De teksten zijn inmiddels vrij van auteursrecht en mogen vrij verspreid worden. De online versie bied een goede leeservaring op zowel computer als smartphone en tablet. Daarnaast zijn gedrukte versies niet goedkoop en mede daardoor bij steeds minder mensen thuis te vinden. We hopen op deze manier meer mensen bekend te maken met deze bijbelverklaringen.

<div class="grid cards" markdown>

-   :flag_gb:{ .lg .middle } __Matthew Henry__

    ---

    **18 oktober 1662 - 22 juni 1714** <BR><BR>

    Matthew Henry werd op 18 oktober 1662 geboren te Broadoak, als zoon van predikant Philip Henry. De opvoeding in een godvrezend milieu wekte bij de begaafde Matthew vanaf zijn prille jeugd een vrome en ernstige levensinstelling, die nog werd bevorderd door de dagelijkse omgang met de Heilige Schrift.<BR><BR>
    
    Aanvankelijk studeerde Matthew rechten, maar hij veranderde van studie en werd in juni 1687 als predikant bevestigd in de Presbyteriaanse gemeente van Chester. Hij bleef hier 25 jaar, om in 1712 te vertrekken naar Hackney, Londen. Zijn bediening daar duurde slechts kort, want op 22 juni 1714 overleed hij.

    [:octicons-arrow-right-24: Bijbelverklaring](matthewhenry/index.md)

-   :flag_de:{ .lg .middle } __Karl August Dächsel__

    ---

    **24 november 1818 - 23 september 1901** <BR><BR>

    Dächsel werd geboren in 1818 in een predikantenfamilie als zoon van Karl Dächsel (1790-1858) en Ernestine Kupfer (1792-1825). Hij studeerde Theologie aan de Universiteit van Leipzig. In 1847 wordt hij predikant te Hirschfeld. In 1852 vertrekt hij naar Hohenbocka en in 1858 naar het (tegenwoordig Poolse) Neusalz an der Oder.<BR><BR>
    
    Zijn Bijbelverklaring schreef hij in zeven delen tussen 1862 en 1880. Als opzet koos hij voor een doorlopende parafrase. De Bijbelverklaring wordt nog altijd gebruikt, onder meer binnen bevindelijk gereformeerde kringen in Nederland.

    [:octicons-arrow-right-24: Bijbelverklaring](karlaugustdachsel/index.md)

-   :flag_de:{ .lg .middle } __Maarten Luther__

    ---

    **10 november 1483 - 18 februari 1546** <BR><BR>

    Maarten Luther werd geboren op 10 november 1483 in Eisleben, in het huidige Duitsland.

    In 1517 publiceerde Luther zijn beroemde 95 stellingen tegen de handel in aflaten, die hij volgens de overlevering op de deur van de slotkerk in Wittenberg spijkerde. Deze actie wordt vaak gezien als het begin van de Reformatie. In 1521 werd hij geëxcommuniceerd door paus Leo X en moest hij zich verantwoorden op de Rijksdag te Worms.
    
    Luther heeft geen volledige bijbelverklaring geschreven. De verklaring van de brief aan de Galaten is echter een samenvatting van zijn gehele theologie.

    [:octicons-arrow-right-24: Bijbelverklaring](maartenluther/index.md)


</div>

## Indeling van de Bijbel

Het is belangrijk dat om de indeling van de bijbel te kennen. De bijbelboeken staan niet zomaar in een bepaalde volgorde.

### Oude Testament (OT)

Oude Testament is de naam die de eerste christenen gaven aan de bundel joodse boeken die samen de Tenach vormen, de joodse bijbel. In zijn tweede brief aan de Korinthiërs spreekt Paulus voor het eerst van de term Oude Testament (2 Korinthe 3:14).

In het Oude Testament wordt de geschiedenis van het joodse volk en van Israël beschreven. Centraal staat het exclusieve verdrag dat God met het joodse volk sluit. Dit verbond wordt twee maal aangegaan: via Noach na de zondvloed (Genesis 9:8-17), en via Mozes in de Sinaï (Exodus 19, 20 en 24).

#### Indeling van de bijbelboeken 

De joodse Tenach bestond uit drie delen: de Thora (=wet, de vijf boeken van Mozes), de Profeten (behalve de boeken door profeten ook die over profeten: Jozua, Richteren, Samuël en Koningen) en de Geschriften (een soort restcategorie met geschiedkundige werken, poëtische boeken en het profetische boek Daniël). 

De christenen besloten tot een indeling van soort bij soort: de boeken van Mozes, historische boeken, poëzie/geschriften en profeten. Op grond van de lengte van de boeken worden binnen de profeten de kortere boeken vaak aangeduid met kleine profeten.

De rooms-katholieke Kerk rekent tot het Oude Testament ook de zgn. deutero-canonieke boeken Tobias, Judith, Wijsheid, Jezus Sirach, Baruch, 1 en 2 Makkabeeën en enkele hoofdstukken van Daniël en Esther. Protestanten beschouwen die boeken echter als apocrief, dat wil zeggen, ze behoren niet tot de canon, zijn niet heilig.

=== "Wet"

    * Genesis
    * Éxodus
    * Leviticus
    * Numeri
    * Deuteronomium

=== "Geschiedenis"

    * Jozua
    * Richteren
    * Ruth
    * 1 Samuël
    * 2 Samuël
    * 1 Koningen
    * 2 Koningen
    * 1 Kronieken
    * 2 Kronieken
    * Ezra
    * Nehémia
    * Esther

=== "Geschriften"

    * Job
    * Psalmen
    * Spreuken
    * Prediker
    * Hooglied

=== "Grote Profeten"

    * Jesaja
    * Jeremía
    * Klaagliederen
    * Ezechiël
    * Daniël

=== "Kleine Profeten"

    * Hoséa
    * Joël
    * Amos
    * Obadja
    * Jona
    * Micha
    * Nahum
    * Hábakuk
    * Zefánja
    * Haggaï
    * Zacharía
    * Maleáchi


### Nieuwe Testament (NT)

Het tweede deel van de bijbel. Een testament is een verbond, en de eerste christenen wilden een duidelijk onderscheid maken tussen het Oude verbond en het Nieuwe verbond. In het evangelie van Mattheüs wordt de term Nieuwe Testament geïntroduceerd, tijdens het Laatste Avondmaal (Matth. 26:28).

#### Indeling van de bijbelboeken

De boeken van het Nieuwe Testament worden net als die van het Oude Testament soort bij soort geordend, en dus niet naar ouderdom. Eerst de vier evangeliën, waarin het leven en de leer van Jezus beschreven worden, en de Handelingen der apostelen. Daarna een reeks brieven: eerst die van Paulus aan christelijke gemeenschappen en leerlingen, vervolgens de serie algemene brieven. Het laatste deel bestaat uit één boek, Openbaring.

=== "Evangeliën"

    * Matthéüs
    * Markus
    * Lukas
    * Johannes

=== "Geschiedenis"

    * Handelingen

=== "Brieven van Paulus"

    * Romeinen
    * 1 Korinthe
    * 2 Korinthe
    * Galaten
    * Éfeze
    * Filipenzen
    * Kolossenzen
    * 1 Thessalonicenzen
    * 2 Thessalonicenzen
    * 1 Timótheüs
    * 2 Timótheüs
    * Titus
    * Filémon

=== "Algemene Brieven"

    * Hebreeën
    * Jakobus
    * 1 Petrus
    * 2 Petrus
    * 1 Johannes
    * 2 Johannes
    * 3 Johannes
    * Judas

=== "Profetie"

    * Openbaring



## Fout ontdekt?

!!! note "Heeft u een fout ontdekt?"
    Door de grote hoeveelheid tekst zullen er (ondanks controle) ongetwijfeld veel textuele foutjes voorkomen. Ook de verouderde schrijfstijl werkt hierin niet mee. Desondanks willen we graag verbeteringen blijven doorvoeren. Taal- en tikfouten fouten kunt u aan ons doorgeven door een e-mail te sturen naar: [onlinebijbelverklaring.nl@outlook.com](mailto:onlinebijbelverklaring.nl@outlook.com)


## Bijdragen?

!!! question "Bijdragen?"
    Het controleren en verbeteren van teksten van de bijbelverklaringen kost veel tijd. Wilt u meehelpen? Uw bijdrage wordt gewaardeerd! De volledige code is beschikbaar op GitHub, waardoor u eenvoudig kunt meehelpen. Klik op de GitHub link voor meer informatie of stuur een email naar: [onlinebijbelverklaring.nl@outlook.com](mailto:onlinebijbelverklaring.nl@outlook.com)